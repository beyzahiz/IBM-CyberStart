Bulut :
Bulut bilişimde İnternet için kullanılan bir benzetmedir ve bu bağlamda bulut bilişim ifadesi, bir tür İnternet tabanlı bilişim anlamına gelir.

Bulut hizmetleri :
Bulut hizmetleri, kullanıcılara İnternet üzerinden isteğe bağlı olarak sağlanan uygulamalar, hizmetler veya kaynaklardır. 

Kümeler :
Bilgisayar kümesi, birlikte tek, entegre bir bilgi işlem kaynağı olarak çalışabilen, birbiriyle bağlantılı bağımsız bilgisayarlardan veya sunuculardan oluşan bir toplamadır.

Konteynerler :
Konteyner, yazılımın işletim ortamları arasında taşınmasına olanak sağlayan bir "ambalajdır". 
Konteynerler, bir işletim sisteminin özgün bir sanal eşgörünümünü yaratır ve bu eşgörünüm, bir uygulamayı aynı ortamdaki diğerlerinden ayırır. 
Konteynerler, paylaşılan tek bir işletim sistemi içinde bir uygulamanın ayrı eşgörünümlerini çalıştırabilir.

Hibrit bulut :
Hibrit bulut, birbirinden ayrı olan, ancak verileri veya uygulamaların taşınabilir hale getiren teknoloji aracılığıyla birbirine bağlı olan geleneksel BT ile genel veya özel bulutların (veya her ikisinin) bir birleşimidir.

Kubernetes :
Kubernetes, konteynerli iş yüklerinin ve hizmetlerin yönetilmesi için açık kaynaklı bir platformdur.

Şirket içi :
Şirket içi, şirket içinde kurulan ve barındırılan bir çözümü ifade eder. Özel bulut, bir şirketin kendi veri merkezinde barındırılır.

Şirket dışı :
Farklı bir fiziksel lokasyonda bulunan özel olarak ayrılmış donanım üzerinde barındırılan bir çözüm, şirket dışı olarak anılır.

Özel bulut :
Özel bulut, yalnızca tek bir kuruluş için işletilen, şirket içindeki veya dışındaki bir bulut altyapısıdır. 
İlgili kuruluş ya da bir üçüncü kişi tarafından yönetilebilir.

Genel bulut :
Genel bulut, genel halka ya da büyük bir endüstri grubuna açıktır ve bulut hizmetleri satan bir kuruluşa aittir ve bu kuruluş tarafından yönetilir.

Sanallaştırma :
Sanallaştırma, bir sunucu, masaüstü, depolama aygıtı, işletim sistemi veya ağ kaynakları gibi bir şeyin sanal (gerçek yerine) sürümünün oluşturulmasını ifade eder.

Sanal makine :
Sanal makine (VM), uygulamaları ve programları çalıştırabilen ayrı bir bilgisayar gibi davranan bir yazılım programı veya işletim sistemidir.

İş yükü :
İş yükü, bir web sitesinin sunulması gibi, bulut üzerinde çalıştırılacak ayrı bir yetenek ya da bir miktar iştir.
